  第0222部～佛说老母女六英经一卷         
   
  
   大乘五大部外重译经・第0222部   
佛说老母女六英经一卷   
刘宋天竺三藏法师求那跋陀罗译      
 
 
　　 
 
佛说老母女六英经  
　　佛为世尊功德巍巍。愍念众生为之伤悲。时与弟子大士相追。止处乐音广有所开。有一母人贫老伛偻。长跪问佛。五阴六衰会合我身悉为是谁。来何所从去何所归。惟愿世尊。为我思惟。佛言善哉。宜识其几。诸法因缘识之者希。譬如钻火两木相揩。火不从钻亦不从燧。火出其间赫赫甚辉。还烧其木木尽消微。亦如捶鼓。其音哀摧声不从革。亦不从捶。诸法如是。因缘相推。亦如天雨风云雷电合会作雨。不独龙威。诸法如是文亦如是。譬如画师。调和彩色因素加画无形不即。皆须缘合非独一力。母人闻经。欢喜倾侧即得法忍。身不疲极。阿难启陈。此何母人。问佛诸法生死所从。心开意解即得道真。  
　　佛语阿难。听我所言。前过去佛名曰拘留秦。尔时此母是我之亲。我行学道恋闭我身。忧思不食一日之间。缘此恩爱。五百世贫。今我得佛万福皆臻。众生无量清净佛前。过六十亿劫当得作佛号萨婆。国名多华。劫名礼禅。时人衣食如忉利天。各寿一劫无有苦勤。尔时母人天龙夜叉闻佛说法。皆大欢喜八万七千人皆得正真道意。礼佛而去。  

 上一部：乾隆大藏经・大乘五大部外重译经・佛说老母经一卷  下一部：乾隆大藏经・大乘五大部外重译经・佛说长者子制经一卷 



  
乾隆大藏经・大乘五大部外重译经・佛说老母女六英经 
 This file is decompiled by an unregistered version of ChmDecompiler.Regsitered version does not show this message.You can buy ChmDecompiler at:     http://www.etextwizard.com/ 