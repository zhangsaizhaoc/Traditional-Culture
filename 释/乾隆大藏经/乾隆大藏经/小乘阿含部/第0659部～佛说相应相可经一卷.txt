  第0659部～佛说相应相可经一卷         
   
  
   小乘阿含部・第0659部   
佛说相应相可经一卷   
西晋三藏法师法炬译      
 
 
　　 
 
佛说相应可经  
　　佛在舍卫国请诸比丘。比丘即到。佛告比丘。比丘应唯然从佛闻。佛便说。是不闻者不闻者俱相类相聚相应相可。多闻者多闻者俱相类相聚相应相可。贪淫者贪淫者俱相类相聚相应相可。不贪淫者不贪淫者俱相类相聚相应相可。嗔恚者嗔恚者俱相类相聚相应相可。不嗔恚者不嗔恚者俱相类相聚相应相可。愚痴者愚痴者俱相类相聚相应相可。慧者慧者俱相类相聚相应相可。布施者布施者俱相类相聚相应相可。悭贪者悭贪者俱相类相聚相应相可。少欲者少欲者俱相类相聚相应相可。多欲者多欲者俱相类相聚相应相可。不持戒者不持戒者俱相类相聚相应相可。持戒者持戒者俱相类相聚相应相可。难给者难给者俱相类相聚相应相可。易给者易给者俱相类相聚相应相可。不知足者不知足者俱相类相聚相应相可。知足者知足者俱相类相聚相应相可。不自守者不自守者俱相类相聚相应相可。自守者自守者俱相类相聚相应相可。佛说。比丘。如是慧人当分别是因缘。可行者行之。不可行者莫行。佛说如是。比丘受行着意。  

 上一部：乾隆大藏经・小乘阿含部・佛说马有八态譬人经一卷  下一部：乾隆大藏经・小乘阿含部・修行本起经二卷 



  
乾隆大藏经・小乘阿含部・佛说相应相可经 
 This file is decompiled by an unregistered version of ChmDecompiler.Regsitered version does not show this message.You can buy ChmDecompiler at:     http://www.etextwizard.com/ 